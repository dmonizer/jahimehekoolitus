# RELVAEKSAMI TEEMAD JA KÜSIMUSED

## 1. Mis on relva ja laskemoona käitlemine on relvaseaduse tähenduses?

Relvade ja laskemoona valmistamine, müük, soetamine, omamine, valdamine, hoidmine, hooldamine, kandmine, edasitoimetamine, vedu, sissevedu, väljavedu, võõrandamine, pärimine, leidmine ja hävitamine ning relvade parandamine, ümbertegemine, laskekõlbmatuks muutmine, lammutamine ja laenutamine.

## 2. Relvaseaduse kohaldamisala.
Relvaseadust **ei** kohaldata:
1. asjale, mis ei ole relvaks konstrueeritud või kohandatud, kuid mida on võimalik sellena kasutada;
   1.1 esemetele, mis on ette nähtud häire või märguandmiseks, elupäästmiseks, loomatapuks või -uinutamiseks või tööstuslikuks või tehniliseks kasutamiseks, tingimusel et neid saab kasutada üksnes sel otstarbel;
2. enne 1870. aastat valmistatud tulirelvale ja selle koopiale tingimusel, et nendest ei saa tulistada käesoleva seaduse §-des 19 ja 20 nimetatud laskemoona;
3. laskekõlbmatuks muudetud relvale, mille kohta on väljastatud komisjoni rakendusmääruse (EL) 2015/2403, millega kehtestatakse tulirelvade laskekõlbmatuks muutmise norme ja meetodeid käsitlevad ühised suunised, et tagada laskekõlbmatuks muudetud tulirelvade jäädav kasutuskõlbmatus (edaspidi Euroopa Komisjoni rakendusmäärus), III lisas sätestatud laskekõlbmatust tõendav dokument, kui käesolev seadus ei sätesta teisiti;
   3.1 enne 2016. aasta 8. aprilli laskekõlbmatuks muudetud relvale, mille kohta on käesoleva seaduse alusel väljastatud laskekõlbmatust tõendav tunnistus, kui käesolev seadus ei sätesta teisiti;
4. strateegilise kauba seaduse kohaselt demilitariseeritud sõjarelvale, kui käesolev seadus ei sätesta teisiti;
   4.1 sõjarelvade, nende oluliste osade, sõjalise otstarbega laskemoona ja lahingumoona Eestisse sisseveole ja Eestist väljaveole strateegilise kauba seaduse §-s 6 sätestatud eriloa alusel;
5. lõhkematerjalile ja pürotehnilisele tootele lõhkematerjaliseadusega reguleeritud küsimustes, välja arvatud sõjalise otstarbega laskemoonale ja pürotehnilisele tootele ning lahingumoonale, kui käesolev seadus ei sätesta teisiti;
6. terariistale, mis on valmistatud kasutamiseks koduses majapidamises või olmes ja millel puuduvad käesoleva seaduse § 20 lõike 2 punktis 2 nimetatud eritunnused;
7. ametirelvadele, nende laskemoonale ning valitsusasutuse või Kaitseliidu valduses olevale lahingumoonale, kui käesolev seadus ei sätesta teisiti;
8. Kaitseliidu relvale ja selle laskemoonale, kui käesolev seadus või Kaitseliidu seadus ei sätesta teisiti;
9. ametirelvale ja selle laskemoonale, mida kannab relvastatud pardasaatja või teise riigi pädeva asutuse ametnik, kes on kaasatud politsei või tolli tegevusse välislepingu või Euroopa Liidu õigusakti alusel, välja arvatud käesoleva seaduse §-s 31 sätestatud juhul;
10. riigi omandis ja riikliku ekspertiisiasutuse valduses olevale relvale ja laskemoonale, mida riiklik ekspertiisiasutus kasutab ekspertiiside tegemiseks, välja arvatud käesoleva seaduse §-s 101 sätestatud juhul.

## 3. Filmivõtetel tulirelva kasutamise tingimused.
Filmivõtetel võib tulirelva kasutada üksnes Politsei- ja Piirivalveameti ühekordse loa alusel isik, kellel on relvaluba. Kasutada on lubatud üksnes paukpadruneid.

## 4. Leitud või pärandvaras oleva relva ja laskemoona käitlemine.

Omaniku surma tõttu oma valdusse saadud või leitud/mahajäetud/peidetud relvast ja/või laskemoonast tuleb tuleb viivitamatult teavitada politseid ja relv/moon neile üle anda.

Kui leitud relva või laskemoona omanik või valdaja ei ole 6 kuu möödumisel avalikult teatamisest selgunud ja kui ei ole tuvastatud relva eelnevat kasutamist seadusvastastes toimingutes, on leidjal õigus leitud relv ja laskemoon omandada.

Alates sellest hetkest (leiu korral) või pärandi vastuvõtmisest kolme kuu jooksul on leidjal/pärijal õigus:
1. esitada taotlus omandatud relva kohta relvaloa saamiseks;
2. esitada taotlus omandatud relva laskekõlbmatuks muutmiseks või selle laskekõlbmatusnõuetele vastavuse tuvastamiseks;
3. võõrandada relv ja laskemoon relvaseadusega kehtestatud korras.

Kui leidjale või pärijale keeldutakse leitud relva kohta relvaluba andmast, tuleb relv ja laskemoon võõrandada kolme kuu jooksul, arvates keeldumise otsuse teatavakstegemise päevast.
Leitud või pärandvaras olevat, tsiviilkäibes keelatud, kuid kollektsioneerida lubatud relva ja laskemoona võib võõrandada riigile või kollektsioneerimisluba omavale isikule.

Kui leidja või pärija ei ole relva ja laskemoona võõrandanud etteantud tähtaja jooksul, kuuluvad need sundvõõrandamisele.

## 5. Relva kaotsiminekust või hävimise juhtumist teavitamine.

Relvavaldaja on kohustatud igast relva kaotsimineku või hävimise juhtumist viivitamata teatama politseile.

## 6. Relvade liigitamine.

1. tulirelv ‒ püssirohugaaside, põlemisgaaside või plahvatusgaaside tulemusena tekkinud gaasisurve toimel suunatult lendkeha välja laskev relv;
2. gaasirelv – ette nähtud elava objekti lühiajaliseks kahjustamiseks ärritava toimega gaasiga;
3. pneumorelv – relv, milles lendkeha saab suunatud liikumise suruõhu või muu surugaasi energiast;
4. külmrelv – ette nähtud objekti kahjustamiseks lihasjõu abil vahetus kontaktis kahjustatava objektiga;
5. heitrelv – relv, milles lendkeha saab suunatud liikumise inimese kehalise jõu või mehaanilise seadise abil;
6. elektrišokirelv – relv, mille toime põhineb elektrienergia kasutamisel;
7. hoiatus- ja signaalrelv – seade, millel on padrunipesa ja mis on valmistatud üksnes paukpadrunite või pürotehnilise signaali andmiseks mõeldud laskemoonaga tulistamiseks ning mida ei ole võimalik kohandada püssirohu toimel haavli, kuuli või lendkeha väljalaskmiseks;
8. akustiline relv – spetsiaalselt üksnes paukpadrunite tulistamiseks ümberehitatud või kohandatud tulirelv, sealhulgas automaattulirelv, mida kasutatakse eelkõige teatrietendusel, fotosessioonil, filmi- või televisioonisalvestusel, ajalooliste sündmuste taasetendamisel, paraadil või spordisündmusel ning nendeks harjutamisel;
9. laskekõlbmatu relv – tulirelv või akustiline relv, mis on muudetud laskekõlbmatuks nii, et tulirelva kõik olulised osad on muudetud kasutuskõlbmatuks ning neid ei ole võimalik relva taas laskekõlblikuks muutmiseks eemaldada, asendada ega ümber ehitada.
 
## 7. Tulirelva mõiste relvaseaduses.

Tulirelv on relv või seade, mis on ette nähtud või mis on kohandatud püssirohugaaside, põlemisgaaside või plahvatusgaaside tulemusena tekkinud gaasisurve toimel suunatult välja laskma lendkeha;
### Tulirelvi liigitatakse üldpikkuse ja relvaraua pikkuse järgi:
1. püss – üldpikkus > 600 mm ja relvaraua/raudade pikkus > 300 mm;
2. püstol – üldpikkus <= 600 mm ja relvaraua pikkus <= 300 mm ning mille padrunid võivad padrunisalves paikneda ühes või mitmes reas;
3. revolver – trumliga tulirelv, üldpikkus <= 600 mm  ja relvaraua pikkus <= 300 mm ning mille trummel on nii padrunisalveks kui ka padrunipesaks.

### kasutatava padruni järgi:
1. kesktulepadrunit kasutavad
2. ääretulepadrunit kasutavad

### relvaraua õõne järgi:
1. sileraudne – õõs on sile, ilma vintsoonteta;
2. vintraudne – õõnes on vintsooned;
3. kombineeritud – sile- ja vintraudade kombinatsiooniga tulirelv.

## 8. Tulirelva osade ja oluliste osade loetelu.
Tulirelva osad (* - **olulised**) on 
- **relvaraud***, 
- **relvaraam***, 
- **relva lukukoda***, 
- **püstolikelk***, 
- **trummel***, 
- **lukk***, 
- padrunipesa, 
- kaitseriiv, 
- adapter, 
- padrunisalv
- **sulgur***
- **adapter***
- muu tulirelva osa või varuosa, mis on spetsiaalselt tulirelva jaoks konstrueeritud ja vajalik tulirelva kasutamiseks.
- helisummuti, 
- lasersihik (sihtimiseks ettenähtud seade, kus sihtimiseks kasutatakse laserikiirt. Lasersihikut võib soetada, omada ja vallata vaid vastava spordialaga tegelemise eesmärgil)
- öösihik

Oluliseks osaks loetakse ka nende lõpuni töötlemata toorikuid ja nõuetele mittevastavalt laskekõlbmatuks muudetud osasid, samuti muid esemeid, mida on võimalik nende valmistamismaterjali või konstruktsiooni ära kasutades üldlevinud tehniliste vahendite või tööriistadega töödelda, ümber ehitada või kohandada eelnevalt tärniga märgitud osaks.

## 9. Mis on helisummuti.
Helisummuti on tulirelvaga tulistamisel tekkiva heli summutamiseks ettenähtud seade, mida on tulirelvale lubatud kinnitada ja kasutada jahipidamisel või lasketiirus või laskepaigas. Helisummuti omandamise õiguse annab relvaluba.

## 10. Mis on öösihik.
Öösihik on puudulikus valguses sihtimiseks ettenähtud seade, millel on kujutise muundur või elektrooniline võimendus. Öösihik on tsiviilkäibes keelatud.

## 11. Tsiviilkäibes lubatud ja keelatud relvad.
### Piiramata tsiviilkäibega relvad on:
1. gaasipihusti (üksnes lakrimaatoritega CS või pipragaasiga (kapsaitsiiniga) täidetud. Kasutatava gaasi kontsentratsioon seejuures võib olla kuni 5%);
2. kuni 4,5-millimeetrise kaliibriga (kaasa arvatud) pneumorelv*;
2.1. hoiatus- ja signaalrelv, mis vastab käesoleva seaduse alusel kehtestatud tehnilistele nõuetele ning millest ei ole võimalik tulistada gaasipadrunis sisalduva gaasilaenguga;
3. jahinuga ja -puss;
   1. tääknuga;
   2. torketääk;
4. allveenuga*;
5. spordiotstarbeline vehklemisrelv (epee, espadron, florett jt)*;
6. ajaloolise kultuuri-, võitlus- või sporditraditsiooniga seonduv külmrelv (mõõk, pistoda, rapiir jt) või selle koopia*;
7. amb*;
8. sportvibu (jahiks võib kasutada ainult vähemalt 18-aastane isik)*;
9. allveerelv*.
                                                                    
Piiramata tsiviilkäibega relva ega selle laskemoona võib soetada, omada, vallata, kanda, hoida ega edasi toimetada vähemalt 18-aastane (tärniga tähistatuid vähemalt 10. aastane vastava spordialaga tegelev) isik.

### Piiratud tsiviilkäibega relvad on:
1. gaasirelvad, välja arvatud piiramata käibega gaasipihusti;
2. pneumorelvad > 4,5-millimeetrise kaliibriga;
3. külmrelvad, v.a. piiramata käibega loetelu;
4. tulirelvad, v.a. tsiviilkäibes keelatud tulirelvad;
5. akustilised relvad.

### Tsiviilkäibes keelatud tulirelvad on:
1) mõne muu eseme kuju imiteeriv;
2) antud relvaliigile tavalist määra ületavalt kokku panna (lükata) või lühendada võimaldav;
3) lahtivõetuna võimaldab lasu sooritamist võimaldav;
4) automaattulirelv, millest ühekordsel päästikule vajutamisel saab sooritada valangu;
5) tulirelv, millel puudub valmistaja markeering;
6) eriohtlikkusega relv, granaadiheitja, raketisüsteemid, raskerelvad ja muud sõjarelvad, mis ei ole tulirelvad.

### Tsiviilkäibes keelatud külmrelvad on:
1) kasteet, kasteetnuga, teleskoopnui, teraspiits, samuti muu spetsiaalselt kehavigastuse tekitamiseks valmistatud ese;
2) lõike-, torke- või löögirelv, mis imiteerib mõne muu eseme kuju või on peidetud selle sisse;
3) vedru- või raskusjõul väljaviskuva ja seejärel jäigalt kinnituva teraga nuga, mille tera pikkus on üle 8,5 cm või mille tera on kahelt poolt teritatud.

Tsiviilkäibes on keelatud elektrišokirelv.
### Tsiviilkäibes keelatud laskemoon on:
1) gaasipüstoli- ja -revolvripadrun, mis sisaldab närviparalüütilist, nahakahjustust tekitavat, üldmürgitava ja lämmatava toimega ainet, mis võib põhjustada sellise tervisekahjustuse, mille kõrvaldamiseks on vaja arstiabi;
2) igasugune soomust läbiv laskemoon ka selle kuulid;
3) õõnsaotsalise kuuliga püstoli- ja revolvripadrun;
4) eriohtlikkusega relvade, granaadiheitja, raketisüsteemide, raskerelvade laskemoon.

## 12. Laskemoona liigitamine ja padrunikomponendid.
Laskemoon on terviklik padrun, mis koosneb järgmistest padrunikomponentidest:
1. püssirohi või muu paiskelaeng;
2. sütik;
3. kuul, haavel või muu lendkeha;
4. padrunikest.

### Padrunite liigid on:
1. tulirelvapadrun, mille lendkehaks on kuul või haavel;
   1. kesktulepadrun – süüteaine on padrunipõhja keskel;
   2. ääretulepadrun – süüteaine on padrunipõhja äärikus.
2. gaasirelvapadrun, mille lendkehaks on gaas.

## 13. Piiratud- ja piiramata tsiviilkäibega laskemoon ja selle komponendid.
Piiramata tsiviilkäibega padrunikomponent on kuul, haavel või muu lendkeha ja padrunikest.
Piiramata tsiviilkäibega laskemoona ei või soetada, omada, vallata, kanda, hoida ega edasi toimetada alla 18-aastane isik.

Piiratud tsiviilkäibega relvadele mõeldud laskemoona, püssirohtu ja sütikuid võib soetada relva soetamisloa või relvaloa alusel.

## 14. Milliseid relvi ja millistel otstarvetel võib soetada 18-aastane ja vanem eesti kodanik?
sporditulirelva, pneumo-, heit- ja külmrelva, välja arvatud kumminui, vastava spordialaga tegelemiseks, jahitulirelva jahipidamiseks, gaasirelva ja sileraudset püssi turvalisuse tagamiseks (enese ja vara kaitseks), akustilist relva ajaloolise või kultuurilise sündmuse etendamiseks;

## 15. Milliseid relvi ja millistel otstarvetel võib soetada 21-aastane ja vanem eesti kodanik ?
lisaks 18-aastasele lubatutele veel kombineeritud või vintraudset püssi, püstolit või revolvrit turvalisuse tagamiseks.

## 16. Relvade kollektsiooni asutamine ja selleks õigust omavad isikud.
Kollektsiooni asutada ja pidada sooviv füüsiline isik esitab taotluse Politsei- ja Piirivalveametile. 
Selleks on õigus:
 - füüsilisel, relvaeksami sooritanud, vähemalt 18-aastane Eesti kodanikul või välismaalasel, kellel on Eesti elamisluba või kes elab Eestis elamisõiguse alusel, 
 - Eestis registreeritud juriidiline isik Politsei- ja Piirivalveameti antud kollektsioneerimisloa alusel, kui see ei ohusta riigi julgeolekut ega avalikku korda.

Taotluses märgitakse kollektsioneerimise eesmärk, kollektsioneeritavate relvade ja padrunite liik, piiratud käibega padrunisalved ning nende hoiutingimused.

## 17. Kollektsioneerida lubatud relvad.

Kollektsioneerida on lubatud kõiki relvi ja padruneid, samuti tulirelva olulisi osi ning kollektsioneeritava relva juurde kuuluvaid piiratud käibega padrunisalvi, helisummuteid, lasersihikuid ning öösihikuid, välja arvatud:
1. relv, mille mõju põhineb elektrienergia, radioaktiivse kiirguse või bioloogilise faktori kasutamisel;
2. lõhkelaskemoon, süütelaskemoon, eriohtlikkusega tulirelvade laskemoon ning närviparalüütilist, nahakahjustust tekitavat, üldmürgitava ja lämmatava toimega ainet sisaldav laskemoon;
3. lahingumoon;
4. üle 12,7 mm kaliibriga laskekõlblik vintraudne tulirelv (või selle padrun) või akustiline relv, mille (padruni) mudeli tootmist alustati pärast 1945. aastat;
5. üle 20 mm kaliibriga laskekõlblik sileraudne tulirelv (või selle  padrun) või akustiline relv, mille (padruni) mudeli tootmist alustati pärast 1945. aastat;
6. kasteet, kasteetnuga, teraspiits, samuti muu spetsiaalselt kehavigastuse tekitamiseks valmistatud ese.

## 18. Kollektsiooni kuuluva relva kandmine.
On keelatud, välja arvatud kollektsiooni kuulva tsiviilkäibes lubatud relva relvaloa või relvakandmisloa alusel

## 19. Relva või laskemoona relvakollektsiooni jaoks Eestisse EL liikmesriigist toimetamine.
Relvaseadus reguleerib tsiviilkäibes lubatud relva või laskemoona kollektsiooni jaoks sissevedu, väljavedu ja edasitoimetamist. 
Strateegilise kauba nimekirja kuuluva relva ja tsiviilkäibes keelatud relva ning laskemoona sissevedu, väljavedu, transiit ja teenuse osutamine toimub strateegilise kauba seadusega kehtestatud korras.

Füüsiline või juriidiline isik võib relva, selle olulise osa või laskemoona oma tarbeks Eestisse sisse vedada, kui tal on vastava relva või selle olulise osa soetamisluba ja  Politsei- ja Piirivalveameti poolt väljastatav (§ 59 lg 4) eriluba. 

Füüsiline või juriidiline isik võib oma nimele registreeritud relva või relvaseaduse relva soetamisloa alusel soetatud tsiviilkäibes lubatud relva, 
selle olulise osa ning laskemoona Eestist ajutiselt välja vedada, kui tal on PPA väljastatud eriluba. Eriloa väljastamisel võib
konsulteerida strateegilise kauba komisjoniga.

Kui füüsiline või juriidiline isik on soetanud relva või laskemoona teises Euroopa Liidu liikmesriigis või kui isik 
vahetab elukohta või asukohta, võib ta temale kuuluva relva või laskemoona alaliselt Eestisse toimetada, kui tal on 
Politsei- ja Piirivalveameti väljastatud eelluba ja lähteriigi pädeva asutuse väljastatud luba.

Kui füüsiline või juriidiline isik on soetanud relva või laskemoona Eestis või kui isik vahetab
elukohta või asukohta, võib ta temale kuuluva relva või laskemoona alaliselt Eestist välja
toimetada, kui tal on sihtriigi pädeva asutuse väljastatud eelluba ja Politsei- ja Piirivalveameti väljastatud luba

## 20. Eestis spordivõistlusel osalemiseks või jahipidamiseks teise isiku kasutusse relva andmine.

Eestis spordivõistlusel osalemiseks või jahipidamiseks võib anda teise isiku kasutusse kuni viieks ööpäevaks käesoleva 
seadusega kehtestatud korras registreeritud relva ning laskemoona tingimusel, et teisel isikul on seda liiki 
jahitulirelva või sporditulirelva kohta antud relvaluba. Kontrollimisel peab olema võimalik kohe tõendada relva 
ning laskemoona kasutusse andmist relvaomaniku poolt. Vajaduse korral koostatakse üleandmisevastuvõtmise akt,
mis sisaldab:
1. relva andmeid;
2. relvaomaniku ja relva kasutaja isikuandmeid, relvaloa andmeid, kontaktandmeid;
3. relva üleandmise ja vastuvõtmise aega.

Relvaomanik ja relva kasutaja koostavad ja allkirjastavad akti kahes eksemplaris, millest üks jääb relvaomanikule 
ja teine relva kasutajale.

## 21. Mis õigused annab relvasoetamisluba?
Soetamisluba annab selle omajale õiguse loal märgitud relvaliigi hulka kuuluva relva soetamiseks, selle järgnevaks 
hoidmiseks ja edasitoimetamiseks kuni relva registreerimiseni, samuti vastava laskemoona soetamiseks lubatud kogustes:
1. <= 200 padrunit isiku omandis või valduses olevate turvalisuse tagamise otstarbega tulirelvade kohta;
2. <= 100 gaasirelvapadrunit;
3. <= 300 padrunit iga vintraudse jahitulirelva kohta;
4. <= 300 padrunit iga sileraudse jahitulirelva kohta;
5. <= 5000 padrunit isiku omandis või valduses olevate sporditulirelvade kohta;
6. <= 1 kg püssirohtu iga tulirelva kohta, kuid kokku mitte üle 5 kg;
7. <= 5000 sütikut.

## 22. Soetamisloa kehtivus selle väljastamisest.
Soetamisluba kehtib kolm kuud. Luba võidakse pikendada kolme kuu võrra, kui pikendamise taotlus on esitatud 
enne soetamisloa kehtivusaja lõppu.

## 23. Mis hetkest tekkib välismaal soetatud relva registreerimise kohustus?
Välisriigist relva soetamise puhul tuleb relv registreerida Eestisse saabumise päevast, selle
soetanud isiku elu- või asukohajärgses prefektuuris.

## 24. Mis tuleb relva ostmisel registreerimiseks Politsei- ja Piirivalveametile esitada?
Relv registreeritakse soetamisloa alusel, millele relva müüja on kandnud andmed müüdud relva kohta. Prefektuur võib nõuda 
relva esitamist, et kontrollida selle vastavust soetamisloale või relva soetamise seaduslikkust tõendavale muule 
dokumendile kantud andmetele.

## 25. Relva registreerimise ajal relva hoidmine.
Relva registreerimise ajaks võib relvaomanik või -valdaja anda selle hoiule politseisse või hoida seda oma elu- või 
asukohas käesoleva seadusega kehtestatud korras ja tingimustel.
Oma elu- või asukohas peab olema relv kohas, kus on välistatud sellele juurdepääs kõrvalisele isikule ning relva 
hoidmine selles kohas peab olema ümbruskonnale ohutu. Tulirelva puhul peab seda hoidma tühjaks laetuna relvakapis .

## 26. Millised õigused annab relvaluba, millele on kantud vaid relva liik.
Relvaluba, millele on kantud vaid relva liik, annab selle omajale õiguse soetada laskemoona üleandmise-vastuvõtmise 
aktiga kasutada antud relvale.

## 27. Paralleelrelvaloa saamise õigused.
Paralleelrelvaluba antakse ühele või kahele füüsilisele isikule juhul, kui relvaomanik on andnud kirjaliku nõusoleku 
temale kuuluva relva kasutamiseks konkreetselt näidatud isiku või isikute poolt.
Paralleelrelvaloa saaja vastama samadele tingimustele, mis relvaloa omanik.

## 28. Paralleelrelvaloaga kaasnevad õigused ja kohustused.
Füüsiline isik, kellele on väljastatud paralleelrelvaluba, võib hoida relva käesoleva paragrahvi lõikes 1 sätestatud hoiukohas või relva omaniku nõusolekul tema relva hoiukohas.
Abikaasade ühisomandi jagamise käigus teise nimele registreeritud relva omanikuks saades võib selle sobivate hoiutingimuste olemasolul
enda nimele registreerimise, laskekõlbmatuks muutmise või võõrandamise ajal oma hoiukohas hoida.  

## 29. Relvaloa kehtivusaeg.
Relvaloa kehtivusaeg on kuni viis aastat. Relvaloa kehtivusaeg ei saa olla pikem kui isikule
väljastatud tervisetõendi kehtivusaeg

## 30. Soetamisloa ja/või relvaloa väljastamist välistavad asjaolud.
Soetamisluba ega relvaluba ei anta füüsilisele isikule, kes:
1. on narkootiliste ja psühhotroopsete ainete kasutamisest tingitud psüühika- või käitumishäirega;
2. on raskekujulise psüühikahäirega;
3. on füüsilise puudega, mis takistab tema poolt taotletava relva õiget käsitsemist;
4. hoidub kõrvale kaitseväeteenistusest;
5. on piiratud teovõimega ja kellele on seetõttu määratud eestkostja;
6. on karistatud elu- või tervisevastase kuriteo eest, tulirelva või laskemoonaga seotud kuriteo eest või kuriteo eest, 
mis pandi toime relvaga või sellega ähvardades, või karistusseadustiku §-des 231–239 või §-s 241, 244, 246, 251, 255, 
256 või 424 sätestatud kuriteo eest;
7. on väärteomenetluse korras karistatud relva, tulirelva olulise osa või laskemoona soetamist, hoidmist, kandmist, 
vedu või kasutamist reguleerivas õigusaktis sätestatud nõude rikkumise eest;
8. on kahtlustatav või süüdistatav elu- või tervisevastases kuriteos, tulirelva või laskemoonaga seotud kuriteos või 
kuriteos, mis pandi toime relvaga või sellega ähvardades, või karistusseadustiku §-des 231–239 või §-s 241, 244, 246, 
251, 255, 256 või 424 sätestatud kuriteos;
9. on soetamisloa või relvaloa taotlemisel tahtlikult esitanud valeandmeid, millel on oluline tähtsus loa andmise 
küsimuse otsustamisel;
10. ei oma Relvaseaduses ettenähtud tingimusi relva ja laskemoona hoidmiseks;
11. on väärteomenetluse korras karistatud mootorsõiduki, maastikusõiduki või trammi juhtimise eest lubatud 
alkoholipiirmäära ületades või õhusõiduki, veesõiduki või raudteeveeremi juhtimise eest alkoholijoobes;
12. on väärteomenetluse korras karistatud narkootilise või psühhotroopse aine väikeses koguses ebaseadusliku käitlemise eest;
13. on väärteomenetluse korras karistatud ajateenistuse kohustuse eiramise või õppekogunemise eiramise eest;
14. ei osale kutsealusena Kaitseressursside Ameti arstlikus komisjonis terviseseisundi hindamisel, ei asu 
ajateenistusse või eirab õppekogunemisele ilmumise kohustust;
15. ei täida lapse ülalpidamise kohustust.

## 31. Relvaloa vahetamise kord.
Relvaluba vahetatakse selle omaja või juriidilise isiku avalduse põhjal järgmistel juhtudel:
1. loa kehtivuse lõppemine;
2. loa kõlbmatuks muutumine;
3. relva andmete või relva otstarbe muutumine;
4. loa omaja andmete muutumine;
5. loa või relva kaotsiminek või hävimine;
6. relva hoiukoha muutumine.

Relvaloa või relvakandmisloa vahetamiseks tuleb Politsei- ja Piirivalveametile esitada:
1. kirjalik avaldus, milles näidatakse loa vahetamise põhjus;
2. vahetamisele kuuluv relvaluba, kui see on väljastatud paberil, või relvakandmisluba, välja arvatud selle 
kaotsimineku või hävimise korral;
3. foto mõõtmetega 3×4 cm või anda nõusolek kasutada isikut tõendavate dokumentide andmekogus olevat fotot;
4. seoses relvaloa või relvakandmisloa kehtivuse lõppemisega tervisetõend;
5. dokumendid, mis tõendavad loa omaniku vastavust käesoleva seaduse sport- või jahitulirelva või akustilise relva 
soetamise/valdamise nõuetele, välismaalasel relvaluba diplomaatilise staatuse korral Välisministeeriumi taotlus ja kodakonsusjärgse riigi relvaluba, 
tõendid akustilise, sportrelva, piiratud tsiviilkäibega padrunisalve soetamise/valdamise nõuetele.

## 32. Millised relvaomaniku ja relvaandmete muudatused tuleb Politsei- ja Piirivalveametis vormistada.

1. relva ümbertegemisest tingitud muudatused relvaandmetes (liik, mark, kaliiber, markeering). Relva ümbertegemiseks 
peab olema Politsei- ja Piirivalveameti eelnev luba;
2. relvaomaniku või -valdaja nime muutumisega ja relvade hoiukoha asukoha muutumisega seotud muudatused;
3. muudatused muudes teenistus- ja tsiviilrelvade registrisse kantavates andmetes.

## 33. Relvaloa ja/või soetamiseloa kehtivuse peatamise alused.
Politsei- ja Piirivalveamet peatab soetamisloa või relvaloa kehtivuse, kui:
1. loa omajat on väärteomenetluse korras karistatud mootorsõiduki, maastikusõiduki või trammi juhtimise eest lubatud 
alkoholipiirmäära ületades või õhusõiduki, veesõiduki või raudteeveeremi juhtimise eest alkoholijoobes;
   1. loa omajat on väärteomenetluse korras karistatud väikeses koguses narkootilise või
       psühhotroopse aine ebaseadusliku käitlemise eest;
2. loa omaja on tagaotsitav, kahtlustatav või süüdistatav elu- või tervisevastases kuriteos, tulirelva või laskemoonaga 
seotud kuriteos või kuriteos, mis pandi toime relva kasutades või sellega ähvardades, või mõnes karistusseadustiku 
§-des 231–239 või §-des 241, 244, 246, 251, 255, 256 ja 424 sätestatud kuriteos;
3. loa omaja suhtes esineb põhjendatud kahtlus, et ta võib oma eluviisi või käitumisega ohustada enda või teise 
isiku turvalisust;
4. kontrollimisel on tuvastatud, et loa omajal ei ole käesolevas seaduses ettenähtud tingimusi relva ja 
laskemoona hoidmiseks;
5. juriidiline isik on põhjendamatult jätnud täitmata järelevalveorgani ettekirjutuse käesoleva seaduse või selle 
alusel antud õigusaktide nõuete täitmise kohta.
6. isikupoolse relva käitlemise või kasutamisega on põhjustatud isiku surm või tekitatud isikule tervisekahjustus 
või varaline kahju;
7. juriidilise isiku aktsionäri või osaniku, nõukogu või juhatuse liikme või juriidilise isiku juhtimise üle 
valitsevat mõju omava muu isiku suhtes esineb käesoleva seaduse § 40 lõike 1 punktides 5‒8 nimetatud asjaolu;
8. loa omaja ei osale kutsealusena Kaitseressursside Ameti arstlikus komisjonis terviseseisundi hindamisel, ei 
asu ajateenistusse või eirab õppekogunemisele ilmumise kohustust;
9. loa omajast füüsiline isik ei tegele enam relva vajava spordiala või jahindusega või juriidiline isik ei tegele 
spordialaga või ajaloolise-kultuurilise sündmuse etendamisega.

## 34. Relvaloa ja/või soetamiseloa kehtetuks tunnistamise alused.
Politsei- ja Piirivalveamet **tunnistab** soetamisloa või relvaloa kehtetuks, kui:
1. seda taotleb loa omaja või relvaomanik;
2. loa omaja ei vasta enam Relvaseadusega kehtestatud nõuetele või kui esineb käesoleva seaduse mõni füüsilise isiku 
relvaluba välistavatest tingimustest (v.a. kahtlustatav või süüdistatav olek või karistatus alkoholijoobes sõiduki 
juhtimise eest) või mõni juriidilise isiku relvaluba välistavatest tingimustest.
3. relv kuulub erikonfiskeerimisele;
4. loa omaja on surnud või teadmata kadunuks tunnistatud;
5. relv on kaotsi läinud või hävinud;
6. relv on muutunud kasutamiskõlbmatuks määral, mis ei võimalda selle taastamist, või kui relvaomanik või -valdaja 
ei soovi relva taastada;
7. soetamisluba või relvaluba on kaotsi läinud või hävinud;
8. juriidiline isik on lõppenud või asutus on likvideeritud;
9. relvaomanik või -valdaja on vähemalt kaks korda viimase kolme aasta jooksul rikkunud käesoleva seaduse või selle 
alusel antud õigusakti nõudeid või on jätnud täitmata temale tehtud ettekirjutuse nõuded.
10. isik, kelle relvaloale ei ole kantud käesoleva otstarvet relva spordi-, kollektsioneerimise- või sündmuse 
etendamise otstarvet, valdab piiratud käibega padrunisalve;
11. isik, kellele on väljastatud relvaluba spordialaga tegelemiseks, ei ole enam spordialaga tegeleva 
laskespordiklubi liige.
12. isik, kellele on väljastatud relvaluba kasutamaks piiratud käibega padrunisalvega relvale, ei ole enam spordialaga 
tegeleva laskespordiklubi liige või ei osale ega treeni enam tunnustatud laskevõistlusteks.  
13. riigikaitses osalev isik, kelle relvaloale kantud relva andmetele ei ole tehtud märget  piiratud käibega 
padrunisalve soetamise, omamise ja valdamise õiguse kohta, valdab piiratud käibega padrunisalve;
14. riigikaitses osalev isik, kelle relvaloale kantud relva andmetele on tehtud märge piiratud käibega padrunisalve 
soetamise, omamise ja valdamise õiguse kohta, ei ole enam Kaitseväe sõjaaja ametikohal või Kaitseliidu liige.

Politsei- ja Piirivalveamet **võib tunnistada** soetamisloa või relvaloa kehtetuks, kui 
- loa omaja on enda või teise isiku turvalisust ohustava eluviisi või käitumise tõttu sobimatu seda liiki 
relva soetama või omama.
- kui loa omaja suhtes on põhjendatud kahtlus, et ta võib ohustada Eesti Vabariigi julgeolekut.
- kui loa omajat on karistatud korduvalt toimepandud süüteo eest ja tema karistusandmed ei ole karistusregistrist 
karistusregistri seaduse kohaselt kustutatud.

## 35. Relvaloa kehtivuse lõppemise tagajärg.
Pärast soetamisloa või paberil relvaloa kehtivuse lõppemist, peatamist või kehtetuks tunnistamist on loa omaja, 
vastava relva omanik, valdaja või muu isik, kelle valduses on vastav luba, Euroopa tulirelvapass, relv ja selle 
laskemoon, kohustatud need hiljemalt loa kehtivuse viimasel tööpäeval või kehtetuks tunnistamise või kehtivuse 
peatamise otsuse teatavakstegemisele järgneval tööpäeval üle andma politseile. Juriidilise isiku relva ja laskemoona 
võib jätta politsei poolt pitseeritud juriidilise isiku relvahoidlasse

## 36. Relva ajutine hoidmine.
Relva ja laskemoona hoitakse käesoleva seaduse §-s 46 sätestatud tingimustel või antakse need ajutiselt hoiule isikule, 
kellel on:
1. relvaluba või
2. tegevusluba relvade või laskemoona hoidmiseks teenusena 

Relva ja laskemoona ajutine hoiuleandmine relvaluba omavale isikule vormistatakse üleandmise-vastuvõtmise aktiga, 
mis koostatakse kahes eksemplaris, millest üks jääb hoiuleandjale ja teine hoiulevõtjale. Relvaluba omavale teisele 
isikule võib relva anda ajutisele hoiule kuni üheks ööpäevaks kui isikul on:
- nõuetekohane relvakapp või 
- (>8 relva korral) relvaruum või 
- lukustatav relvakapp, sahtel või laegas mittetulirelva korral.

## 37. Tulirelva ja laskemoona hoidmise nõuded nii ühe kui mitme relva hoidmisel.

## 38. Relvakappide ja relvahoidla nõuded tulirelva hoidmisel.
## 39. Mis on relvakandmine relvaseaduse mõistes?
## 40. Mis on relva edasitoimetamine relvaseaduse mõistes?
## 41. Mis on relva relvavedu ja kes võib seda teostada?
## 42. Euroopa Liidu territooriumil teise liikmesriiki tulirelva ja laskemoona edasitoimetamise alused.
## 43. Euroopa tulirelvapassi kantavad relvad.
## 44. Milliste dokumentide olemasolul võib füüsiline isik Eestis soetatud või tema nimele registreeritud tulirelva või laskemoona oma tarbeks Eestist teise EL liikmesriiki toimetada ja vastupidi?
## 45. Mis on relva ja laskemoona võõrandamine relvaseaduse mõistes?
## 46. Kellel on relva ja laskemoona võõrandamise õigus?
## 47. Mida tohib teha kodusel teel valmistatud padrunitega?
## 48. Kellele on keelatud relva müüa?
## 49. Kes võib relva parandada?
## 50. Mida mõeldakse relvaseaduses relva ümbertegemise all?
## 51. Mida peab teises riigis laskekõlbmatuks muudetud relva Eestisse toomisel tegema?
## 52. Mis on relva lammutamine?
## 53. Millisteks relvaga seotud toiminguteks peab taotlema luba Politsei- ja Piirivalveametilt?
## 54. Relva võõrandamise loa saamine ja kehtivus.
## 55. Relva ja laskemoona hävitamise kord.
## 56. Lasketiirus relva laenutamine.
## 57. Riikliku järelevalve teostajad tsiviilkäibes lubatud relvade käitlemise üle.
## 58. Relvaomaniku kohustused riiklikku järelevalvet teostava ametniku ees.
## 59. Relva kontrollimisel ettenäitamiseks teostatavad toimingud.
## 60. Püssirohu ja sütikute hoidmise nõuded.
## 61. Mis on tulirelva laskekõlbmatuks muutmine?
## 62. Kes võib relva laskekõlbmatuks muuta?
## 63. Kelle loal võib tulirelva laskekõlbmatuks muuta?
## 64. Hädakaitse ja hädaseisundi mõisted.
## 65. Mis on hädakaitse piiride ületamine?
## 66. Mis on hädakaitseseisund?
## 67. Milliste tulirelvade ja laskemoonaga seotud tegude eest on ette nähtud karistus?
